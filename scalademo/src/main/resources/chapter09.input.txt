Overdag eerst zon, later regen

Vannacht zijn er naast opklaringen ook enkele wolkenvelden en blijft het droog.
De minima liggen tussen lokaal 5 graden in het oosten en 8 graden aan zee.
De zuidoostelijke wind is matig, aan zee en in het Waddengebied wordt de wind (vrij) krachtig.

Dinsdag overdag is er eerst flink wat zon.
In de loop van de dag neemt de bewolking van het westen uit toe.
In de tweede helft van de middag en avond trekt een gebied met regen van west naar oost over het land.
Het wordt ongeveer 12 graden. De wind draait in de middag naar het zuidwesten en is matig, aan zee vrij krachtig tot krachtig.

(Bron: KNMI)

